<head>
<meta http-equiv="Content-Type" content="text/html; charset=utf-8">
<title>bgpeer.html</title>
</head>
<body>
<pre>
  Малко мисли около затварянето на някой free сървъри за evro.net
  и някои идеи, изразени във форумите на dir.bg от DATA.BG

Ще разделя това на няколко части - първо, защо подобен модел на
плащане не може да съществува, защо това затваряне и тези идеи
ще повлияе лошо на самите free-та, и защо едно подобно действие
може да доведе единствено до откриването на нови такъва сървъри.

(няма да обсъждам момента, че това е борба м/у доставчиците за
това кой какви цени дава, и кой колко печели. Тая борба си върви
още от момента, в който SpNet се опитаха да продават peering на
peer-ите си.)

  В момента никъде по света не се плаща за content. Това лесно може
да се провери от всеки, никой не плаща на yahoo да имат връзка до
тях, никой не плаща на akamai, или който и да е друг голям content
провайдър. Dir.BG се опитаха да правят нещо подобно, и не успяха.
Който не си помни историята, е обречен да я повтаря :)
Плащането за content като идея не пасва на модела на internet, каквато
е в момента. Факт е, че освен с пряка продажба на крайни потребители,
не може да се печелят пари от това, а и никой доставчик няма да се
навие да плаща на един човек за това, просто защото хилядите други
подобни негови клиенти ще поискат и на тях да им се плаща за 
предоставения content. Участвал съм веднъж в подобни преговори, т.е.
в опит за продажба на content на един голям български доставчик, и
спокойно мога да кажа, че още много години няма да се случи подобно
нещо.

  Правенето на едно free платено ще му повлияе лошо, просто защото
така ще се изгонят много от потребителите, които качват съдържание,
а фактически доколко е 'добро' едно такова място се определя от това,
колко хора го поддържат с нов content. Едно затваряне, и попречване
на някои хора да го виждат със сигурност ще отблъсне много от тези
хора - за сравнение може да проверите free.bol.bg, колко често се 
попълват частите, които са видими само за .bol.bg. 

  Последният момент - нито едно от сегашните free-та не е нещо 
уникално. Пускането на едно подобно нещо не е особено скъпо (особено
за някой достатъчно голям доставчик), ако се направи правилно не 
иска особено много поддръжка, и ще се попълни бързо, стига да му се
направи достатъчно добра реклама в нужните среди (малко форуми ли 
има наоколо?). За да не бъда обвинен, че това са празни приказки,
мога да кажа, че подкарването на vsftpd, thttpd с patch да не ползва
mmap, един apache с php за разните signup-и и подобия, една малка
базичка данни (например postgresql), и някакъв чист вариант за търсене
(каквито има много), би решил проблема. За хардуер - не е сложно да се
намери един хубав 3ware RAID контролер, да му се накачат много дискове,
да се пусне в някаква конфигурация по вкуса на администратора, и да 
бута колкото си иска трафик. Една проста машина с около 768мб памет, 
гигабитова платка и content от типа на този по free-тата би се 
справила по-добре от някои от сегашните...


  Крайният резултат ще бъде просто нови free-та. Нищо повече. Нито
ще изчезнат като понятие, нито кварталните доставчици ще умрат, просто
ще има преместване на трафика. Internet се рутира сама около проблемите,
винаги е било така, и ще си остане така :) Никакви филтри и подобия
няма да успеят да попречат, вижте историята с p2p мрежите.

Васил Колев (maniax)
vasil(at)ludost(dot)net
</pre>
</body>
